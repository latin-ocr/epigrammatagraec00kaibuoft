V1 praefatio.

codice Palatino v11 327—340 παρὰ τοῦ μακαρίτου Γρηγορίου Κοιμψικοῦ
descripta leguntur quaeve cum alii scriptores tum Pausanias ex periege-
tarum fide haud ambigua rettulit. Quae omnia una cum oraculis aliis-
que similibus inscriptionibus genuinis singulari aliquando libro conplexus
edam, neque minus quae nostrae aetatis antiquitates investigandi sedu-
litas reperiendique felicitas nova protulerit conligere et ex instituto
consilio tractare pergam.

Inedita haud ita multa mihi praesto fuisse epigrammata ipsa res
tulit. Nam etsi amicorum auxilio'nunquam destitutus accipiebam fere
quae sive Romae et Athenis sive in aliis Graeciae Italiaeve partibus
reperiebantur, tamen feliciter factum est ut nostrates quae alicuius ’-
essent momenti ad veterum res litterasque cognoscendas quam primum
fieri posset edere consuerint. Sunt vero quae primus ego prodam sive
a me ipso olim descripta sive aliorum beneficio debita.

Difficilius erat conlecta generibus inlustrare partibusque apte
discribere. Cum enim in unum conprehendenda essent quae decem fere
saeculorum spatio in omnibus fere orbis terrarum partibus, ubi quidem
sermo graecus vigeret, lapidibus mandata essent, non e re fore arbitrabar
si, quod recte faciunt qui Inscriptionum Corpora condunt, ex solo geo-
graphico qui dicitur ordine epigrammata digererem, qua scilicet re sae·
pius disiungerentur quae iungenda erant diversaque plane conmiscerentur,
sed varia argumentorum genera distinguenda, praeterea temporum locorum
ingenii disciplinae artis ratio habenda erat. Meliora enim quarto
a. Chr. n. quam tertio p. Chr. n. saeculo proveniunt, meliora plerum-
que Athenis quam apud Macedones Syrosque‚ melius Graeci quam
barbari cultae linguae sero ⁴ adsueti locuntur, et quod gravissimum est
in certis quibusdam civitatibus provinciisque certum quoddam dicendi
sentiendique genus florebat exercebaturque, quae omnes res, si quidem
ipse mihi constare volui, in censum vel maxime erant vocandae. Ita-
que ut de sepulcralibus primum dicam titulis primam partem atticorum
feci, ita tamen ut quae graecae essent aetatis quaeque romanorum tem-
porum esse viderentur secernerem. Subiunxi insularum Asiaeque epi-
grammata, in quibus indolis graecae sive mavis artis alexandrinae lon· Α
gissime patent vestigia et fructus. Sed earundem regionum cum longe
maior pars inferiorum esset temporum et hominum incuhiorum, priore
loco posui melioris notae epigrammata, altero reliquorum multitudinem
adieci provinciarum fere ordinem secutus: nam in unum conponendi

