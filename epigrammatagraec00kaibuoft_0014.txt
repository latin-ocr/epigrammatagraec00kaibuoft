V111 praefatio.

iudicis est in eis solis indagandis aut tempus terere aut eruditionem
ostentare.

Superest longe difficillimum emendandi adnotandique munus. Duae
autem sunt adnotationis partes, altera quae antecedit ipsum epigramma
locum ubi repertum sit editoresque indicans ε ubi minime omnium posui
editorum nomina sed eorum qui vel optime ediderunt vel plenissime, ut
Corporum editores, superiores editiones enumeraverunt3 quae ipse de-
scripseram asterisco numeris praefixo notavi — altera quae est critica
et interpretatoria. Cuius primo loco saepius indicavi saeculi notam
plerumque ex indiciis epigraphicis, interdum ex indole epigrammatis
repetitam. Qua in re quin saepe erraverim non dubito, neque mirabitur ·
qui quanta incuria praeter atticos titulos pleraque ex lapidibus desei-ibi
soleant noverit quique quam fallax sit usus auriumque iudicium exper-
tus erit. Tum variam lectionem adstruxi, ne hanc quidem plenam:
meliora enim ubi praesto erant apographa deteriora. ut par est abieci,
ubi dubitationi locus videbatur relinqui cavi ne quid omitterem. Inter-
pres esse studui quam brevissimus et quam rarissimum neque enim
quae ex continua epigrammatum lectione sponte explicantur ‘tamquam
in tironum usum usquequaque monui, eis fere contentus quae ad emen-
dationem apta et necessaria essent. Hoc enim inprimis consilium se-
cutus sum ut epigrammatum verba emendatiora quam adhuc legebantur
proponerem, quod fieri potuit vel melioribus adscitis apographis vel
deteriorum fide adcuratius examinata vel selectis doctorum virorum
emendationibus. Et has quidem minime adfirmo omnes me cognitas
habuisse, sed quod paucas memoravi hinc nolim reliquas me ignorasse
conligatur ; praetermisi enim quidquid inutiliter aut falso 'disputatum
vel coniectum demonstrari poterat, ne supra modum libri moles auge-
retur neve vituperandi essent quos aut laudare mallem aut ne vituperio
quidem dignos putarem. Praeter Boeckhium et Kirchhoffium quibus
equidem laudandis non par sum felicissimi epigrammatum vindices atque
emendatores extiterunt Fridericus Jacobs et Godofredus Hermann, alter
horum studiorum omnino princeps, alter hoc potissimum nomine praeclarus
quod etsi non ubique verum reperiret ubique tamen ad verum reperi-
endum viam monstraret. Privatim praeter vos ipsos, Hermanne Vsener
et Francisce Buecheler, qui haerenti mihi nunquam auxilium denega-
vistis, unum nanctus sum operis tamquam socium Vdalrioum de
Wilamowitz, qui et interpretando et emendando quid potuerit praestare

